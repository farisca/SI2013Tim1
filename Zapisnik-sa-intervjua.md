* **Čime se vaša kompanija bavi?**

Naša kompanija se bavi vodovodom i kanalizacijom, konkretnije ugradnjom vodomjera, postavljanjem cijevi, čišćenjem kanalizacije i slično.

* **Za šta Vam je potreban informacioni sistem?**

Informacioni sistem nam je potreban za izdavanje i evidentiranje radnih naloga. Radni nalozi su potrebni zbog ljudi koji idu na teren da ugrađuju vodomjere ili razvlače cijevi.

* **Da li već postoji informacioni sistem za radne naloge? Ako DA, šta su problemi?**

Ne postoji.

* **Šta je cilj uvođenja novog informacionog sistema? (Da li postoje neki problemi u trenutnom radu, koje biste htjeli ukloniti uvođenjem novog IS-a?)**

Glavni problem su gomila papira zbog kojih se teško snaći. Npr. ako se želi saznati gdje i kada je ugrađen neki vodomjer, potrebno je otići u registrator i pronaći odgovarajuće papire što zahtjeva dosta vremena. Informacioni sistem bi smanjio tu gomilu papira koja je do sada bila potrebna, bio bi u stanju pružiti hronološki raspored radnih naloga, prikazati koji nalozi su ispunjeni, a koji nisu i sl.

* **Za koje poslove se izdaje radni nalog?**

Radni nalog se izadje za postavljanje cijevi, postavljanje vodomjera, te čišćenje kanalizacije. Naša kompanija posjeduje mašinu koja se zove VOMA i koja služi za čišćenje kanalizacije, te je njen izlazak na teren također potrebno evidentirati.

* **Da li je struktura radnog naloga jedinstvena za sve poslove? Ako nije, koje su razlike?**

Može se koristiti isti formular za sve radne naloge, samo je razlika u stavkama koje se unose. Npr. ako se formular odnosi na ugradnju vodomjera, to uključuje rad čovjeka i sam materijal (tj. vodomjer), dok s druge strane imate rad mašine VOMA koji je praktično samo izlazak mašine na teren i neko vrijeme mašine (tj. vrijeme koje je mašina provela na terenu).

* **Kako teče proces izdavanja radnog naloga? Ko kreira? Kome se kreira? Kako radnici dobivaju informacije o radnim nalozima - da li to čine isključivo u kompaniji ili mogu i na terenu (na mobilnom uređaju)? Koje informacije trebaju dobiti?**

Postoji služba radnika koji hodaju po terenu i šef koji im izdaje radne naloge. Npr. šef radnicima da papirni radni nalog na kojem stoji da će oni ugraditi vodomjer od ¾ inča, te lokacija na kojoj se ugrađuje vodomjer. Kad je to sve završeno, radnik vraća radni nalog koji se potpisuje od strane šefa kao znak da je posao obavljen. Još se evidentira koliko je vremena potrošeno, serijski broj vodomjera koji je ugrađen, te njegovo stanje prilikom ugradnje (da li je 0 ili je neko skroz drugo stanje). U slučaju da nema šefa, može i radnik napraviti radni nalog.

* **Da li svako može pristupiti radnim nalozim, ili postoji samo određeni radnici koji mogu pristupiti njima?**

Svaki radnik bi trebao moći vidjeti samo svoje radne naloge, dok s druge strane postoji šefovi koji bi trebali imati uvid u sve radne naloge, kao i u sumarne izvještaje (npr. koliko je ugrađeno vodomjera).

* **Što se izvještaja tiće, da li su vam potrebni hronološki izvještaji npr. sedmični ili mjesečni, i da li su vam potrebni trenutni zahtjevi?**

Nema potrebe za trenutnim izvještajima, ali su bitni sedmični/mjesečni izvještaji, te je bitno da se može lako naći informacija da je na nekoj lokaciji ugrađen vodomjer. Šef ima uvid u prethodne izvještaje.

* **Kako radnike ovavještavate i dostavljate im radne naloge? Da li je moguće dostaviti radnicima koji su već na terenu novopristigle radne naloge, ili radnici dobijaju radnje naloge početkom smjene?**

Radnici početkom smjene dobivaju radne naloge, tako da se ne može desiti da se izdaje radni nalog nekom radniku koji je u tom trenutku već na terenu.

* **Kako se ova procedura ponaša u hitnim slučajevima?**

U hitnim slučajevima (npr. da negdje pukne cijev i treba je što prije popraviti) može se i naknadno evidentirati radni nalog.

* **Da li imate primjer obrasca za radni nalog? Da li bi trebalo šta promijeniti? Da li postoji standard za izgled radnih naloga?**

Evo da pogledam… ipak nemam.

* **Koje sve podatke je potrebno navesti prilikom kreiranja radnog naloga?**

Mora se znati ko izvršava posao, šta se radi, šta je potrebno od materijala, lokacija na kojoj se radi, te se treba znati ko izdaje radni nalog.

* **Da li ovaj IS treba komunicirati sa drugim? Da li postoji sistem za skladište? Da li je potrebno uvezati?**

Ne, šef zove skladište, ako ima materijala piše se radni nalog. Ne morate vi voditi evidenciju o materijalu.

* **Da li se radni nalog može u bilo kojem trenutku izmijeniti? Ako da, ko I kada može i da li je potrebno imati uvid u prethodno stanje?**

Nije posebno bitno da li može biti izmijenjen. Može npr. biti neizvršen (recimo u slučaju da nema pristupa vodomjeru) i trebalo bi evidentirati razlog zbog kojeg nije izvršen. U tom slučaju kažemo da radni nalog nije izvršen, već je storniran.

* **Da li postoje prioriteti radnih naloga (poslova), da li trebaju postojati i koja procedura kada se javi posao sa najvećim prioritetom?**

Posao se može izvršiti redoslijedom koji radnik odredi.

* **Pored ovih dosada navedenih funkcionalnosti da li postoji još neka?**

Potrebna je i pretraga obavljenih poslova po ulici, pregled kolko je i šta radio radnik u tekućem mjesecu i pregled izvršenih, neizvršenih, zaključenih i ne zaključenih naloga

* **Kada imate najviše zahtjeva za radnim nalozima? – koliko tada imate radnih naloga?**

Previše komplikovano pitanje. Ne znam.

* **Arhiviranje radnih naloga? (Procedura? Koliko dugo se čuvaju podaci o radnim nalozima?**

Ne znam, pogledajte u zakonu.

* **Kakva je postojeća računarska infrastruktura?**

Postoje 2-3 računara, dok je radnika desetak. Međutim pošto svi uglavnom hodaju po terenu nije bitno da svaki radnik ima svoj računar.

* **Poznavanje rada na računaru uposlenika?**
	
Osnovno poznavanje.
