* **Čime se vaša kompanija bavi?**

Naša kompanija se bavi vodovodom i kanalizacijom, konkretnije ugradnjom vodomjera, postavljanjem cijevi, čišćenjem kanalizacije i slično.

* **Za šta Vam je potreban informacioni sistem?**

Informacioni sistem nam je potreban za izdavanje i evidentiranje radnih naloga. Radni nalozi su potrebni zbog ljudi koji idu na teren da ugrađuju vodomjere ili razvlače cijevi.

* **Da li već postoji informacioni sistem za radne naloge? Ako DA, šta su problemi?**

Ne postoji.

* **Šta je cilj uvođenja novog informacionog sistema? (Da li postoje neki problemi u trenutnom radu, koje biste htjeli ukloniti uvođenjem novog IS-a?)**

Glavni problem su gomila papira zbog kojih se teško snaći. Npr. ako se želi saznati gdje i kada je ugrađen neki vodomjer, potrebno je otići u registrator i pronaći odgovarajuće papire što zahtjeva dosta vremena. Informacioni sistem bi smanjio tu gomilu papira koja je do sada bila potrebna, bio bi u stanju pružiti hronološki raspored radnih naloga, prikazati koji nalozi su ispunjeni, a koji nisu i sl.

* **Ko je zadužen za izdavanje radnih naloga - da li postoji odjel ili svaki uposlenik može izdati? (Koliko radnika? Ko sve može pristupati datom sistemu /kome je namijenjen/) Koliko radnika u isto vrijeme pristupa sistemu?**

Svaki radnik bi trebao moći vidjeti samo svoje radne naloge, dok s druge strane postoji šefovi koji bi trebali imati uvid u sve radne naloge, kao i u sumarne izvještaje (npr. koliko je ugrađeno vodomjera).

Bitni su i neki sedmični/mjesečni izvještaji, te je bitno da se može lako naći informacija da je na nekoj lokaciji ugrađen vodomjer. Šef ima uvid u prethodne radne naloge.

U slučaju da nema šefa, radnik može unijeti radni nalog za sebe.

* **Za koje poslove se izdaje radni nalog? Da li je struktura radnog naloga jedinstvena za sve poslove? Ako nije, koje su razlike?**

Radni nalog se izadje za postavljanje cijevi, postavljanje vodomjera, te čišćenje kanalizacije. Naša kompanija posjeduje mašinu koja se zove VOMA i koja služi za čišćenje kanalizacije, te je njen izlazak na teren također potrebno evidentirati.

Može se koristiti isti formular za sve radne naloge, samo je razlika u stavkama koje se unose. Npr. ako se formular odnosi na ugradnju vodomjera, to uključuje rad čovjeka i sam materijal (tj. vodomjer), dok s druge strane imate rad mašine VOMA koji je praktično samo izlazak mašine na teren i neko vrijeme mašine (tj. vrijeme koje je mašina provela na terenu).

* **Kako teče proces izdavanja radnog naloga? Ko kreira? Kome se kreira? Ko ima uvid u njih? Kako radnici dobivaju informacije o radnim nalozima - da li to čine isključivo u kompaniji ili mogu i na terenu (na mobilnom uređaju) (koje informacije trebaju dobiti?)**

Postoji služba radnika koji hodaju po terenu i šef koji im izdaje radne naloge. Npr. šef radnicima da papirni radni nalog na kojem stoji da će oni ugraditi vodomjer od ¾ inča, te lokacija na kojoj se ugrađuje vodomjer. Kad je to sve završeno, radnik vraća radni nalog koji se potpisuje od strane šefa kao znak da je posao obavljen. Još se evidentira koliko je vremena potrošeno, serijski broj vodomjera koji je ugrađen, te njegovo stanje prilikom ugradnje (da li je 0 ili je neko skroz drugo stanje).

Sluzba radnika koji hodaju po terenu I sef koji izdaje naloge, daje nalog na kojem stoji vodomjer 3 inca na kojoj lokaciji, I kad izvrsi potpise se da je zavrsneo, vremena koliko je potroseno, serijski broj vodmjera, njegovo stanje prilikom ugradnje (0 ili neko drugo)

Radnici početkom smjene dobivaju radne naloge, tako da se ne može desiti da se izdaje radni nalog nekom radniku koji je u tom trenutku već na terenu.

U hitnim slučajevima (npr. da negdje pukne cijev i treba je što prije popraviti) može se i naknadno evidentirati radni nalog.

* **Da li ovaj IS treba komunicirati sa drugim? Da li postoji sistem za skladište? Da li je potrebno uvezati?**

Ne, šef zove skladište, ako ima materijala piše se radni nalog.

* **Da li imate primjer obrasca za radni nalog? Da li bi trebalo šta promijeniti? Da li postoji standard za izgled RN?**

Evo da pogledam… ipak nemam. :P

* **Koje sve podatke je potrebno navesti prilikom kreiranja radnog naloga? Prilikom preuzimanja naloga od strane radnika koji podaci se dodaju? I prilikom zaključivanja?**

Mora se znati ko izvršava posao, šta se radi, šta je potrebno od materijala, lokacija na kojoj se radi, te utrošeno vrijeme. Također se treba znati ko izdaje radni nalog.

Kad je u pitanju materijal, šef će nazvati službu skladišta i pitati da li naša kompanija raspolaže potrebnim materijalom. Ne morate vi voditi evidenciju o materijalu.


* **Da li se radni nalog može u bilo kojem trenutku izmijeniti? Ako da, ko I kada može i da li je potrebno imati uvid u prethodno stanje?**

Nije posebno bitno da li može biti izmijenjen. Može npr. biti neizvršen (recimo u slučaju da nema pristupa vodomjeru) i trebalo bi evidentirati razlog zbog kojeg nije izvršen. U tom slučaju kažemo da radni nalog nije izvršen, već je storniran.

* **Prioriteti u radnim nalozima /poslovima/ - da li trebaju postojati I koja procedura kada se javi posao sa najvećim prioritetom?**

Posao se može izvršiti redoslijedom koji radnik odredi.

* **Kada imate najviše zahtjeva za radnim nalozima? – koliko tada imate radnih naloga?**

Previše komplikovano pitanje. Ne znam.

* **Arhiviranje radnih naloga? (Procedura? Koliko dugo se čuvaju podaci o radnim nalozima?**

Ne znam, pogledajte u zakonu.

* **Da li postoji potreba za kreiranjem izvještaja?**
* **Kakvi tipovi? Koliko često? (Mjesečno, godišnje)**
* **U koju svrhu se izdaju izvještaji?**
* **Kome su namijenjeni izvještaji?**
* **Da li postoji neki standardni obrazac tih izvještaja? Ima li primjer?**
* **Koji podaci se prikazuju na izvještaju? Tabelarno šta, grafički šta?**

Trebalo bi kreirati sedmične i mjesečne izvještaje da se na jednostavan način može saznati da je neki konkretan vodomjer ugrađen na nekoj lokaciji. Također bi trebali postojati izvještaji za sve radnike, da se zna šta su uradili tokom sedmice ili mjeseca.

* **Kakva je postojeća računarska infrastruktura?**

Postoje 2-3 računara, dok je radnika desetak. Međutim pošto svi uglavnom hodaju po terenu nije bitno da svaki radnik ima svoj računar.

* **Poznavanje rada na računaru uposlenika?**
	
Osnovno poznavanje, znaju koristiti miš.